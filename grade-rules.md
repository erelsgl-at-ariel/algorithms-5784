<div dir='rtl' lang='he'>

אלגוריתמים כלכליים - מטלות וציונים
=====================================

מטרה
----
בעיניי, אחת מזכויות הסטודנטים היא לקבל מטלות בכל שבוע, כדי להבין ולתרגל את החומר הנלמד. כשהייתי סטודנט ולא קיבלתי מספיק מטלות, הרגשתי שאני לא מקבל תמורה מלאה לכספי.

לכן אשתדל (בלי נדר) לתת מטלה בכל שבוע. בכל מטלה יהיו מספר שאלות, יש לפתור שאלה אחת.   זמן עבודה משוער: 4-5 שעות בשבוע, כולל חזרה על החומר.


חישוב הציון
------------

הציון בקורס מתבסס על צבירת נקודות באופן הבא:

-   **בחינה סופית**:
בבחינה הסופית אפשר לצבור עד **80** נקודות.

-  **מטלות שבועיות (חובה)**:
פתרון נכון של המטלה השבועית מזכה ב-**2** נקודות.
 ניתן להגיש עד שתי מטלות באיחור מסיבה מוצדקת בלבד, בתיבה מיוחדת שתיפתח במוודל של הקורס.

 סטודנטים המשרתים במילואים לזמן ממושך, ואינם יכולים להגיש בזמן יותר משתי מטלות (- באישור מזכירות המחלקה),
יוכלו להגיש באיחור בשעת הקבלה.

יש לפתור את המטלה באופן עצמאי.

* מותר להתייעץ עם סטודנטים אחרים או לחפש מידע באינטרנט;
אסור להעתיק קטעים שלמים מסטודנטים אחרים או מהאינטרנט.
* יש לדווח על כל עזרה שקיבלתם, מסטודנטים אחרים או מהאינטרנט, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).

שימו לב: סטודנטים שלא הגישו את המטלות בזמן (ולא זכו בנקודות), עדיין חייבים לפתור ולהגיש את כל המטלות עד ליום הבחינה.
כלל זה נועד לטובתכם, כיוון שהשאלות בבחינה יהיו דומות למטלות.

- **הצגה בהרצאה (רשות)**:
בכל הרצאה ייבחרו הפתרונות הטובים והמקוריים ביותר, ומחבריהם יוזמנו להציג את הפתרונות לפני הכיתה
בתחילת ההרצאה הבאה.
  הצגה מוצלחת תזכה את המציג/ה ב-**4** נקודות.

  עקרונית, כדי להציג יש להגיע להרצאה.
  סטודנטים המשרתים במילואים לזמן ממושך, ואינם יכולים להגיע לכמה הרצאות (- באישור מזכירות המחלקה), יקבלו אישור חריג להציג בשעות הקבלה.

- **אפשרות לשינוי**:
אם מסיבה כלשהי לא תהיה אפשרות לקיים בחינות בקמפוס, 
ייתכן שמתכונת הציון תשתנה, והציון יתבסס על המטלות וההצגות.
זו סיבה נוספת שחובה להגיש את כל המטלות.


</div>

