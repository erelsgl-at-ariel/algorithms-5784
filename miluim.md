## מתווה מילואים

מילואימניקים יקרים,

כמה טוב שבאתם הביתה!!! הנה כמה עצות שיעזרו לכם להיכנס לעניינים ולהצליח בקורס.

1. הקורס כולל עשרה נושאים. לכל נושא יש תיקייה בגיטהאב.

2. מומלץ ללמוד כל נושא מההקלטה במוודל, ולהיעזר לפי הצורך במצגת (slides.pdf) ובסיכום (text.pdf) שנמצאים בתיקייה בגיטהאב. 

3. אחרי שלמדתם את הנושא, יש לפתור את המטלה השבועית, הנמצאת בקובץ homework.pdf בתיקייה בגיטהאב, ולשלוח לי בדואל לבדיקה. 

4. אחרי שסיימתם את כל נושאי הלימוד והגשתם את כל המטלות, יש לגשת לבחינה. אם סיימתם לפני מועד ב, מומלץ לגשת למועד ב; לפי החלטת האוניברסיטה אתם זכאים גם למועד ג ולציון הגבוה מבין השניים.

5. אם קיבלתם אישור לכך ממזכירות המחלקה, יש לכם אפשרות לבחור *הערכה חלופית*, שהיא בחינה בעל-פה. החומר לבחינה בעל-פה זהה לחומר לבחינה הרגילה, וכולל את כל 10 הנושאים. בשני סוגי הבחינה, השאלות דומות למטלות. לכן, בכל מקרה, יש לגשת לבחינה רק לאחר שלמדתם את כל הנושאים והגשתם את כל המטלות.

בכל שאלה או בעיה במהלך הלימוד, פתרון המטלות, או ההכנה לבחינה, ניתן לפנות אליי בדואל, או לבוא לשעת הקבלה, או לתאם איתי פגישה אישית במועד אחר שנוח לכם.

להתראות