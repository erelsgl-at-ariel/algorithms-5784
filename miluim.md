<div dir='rtl'>

## מתווה מילואים

מילואימניקים יקרים,
כמה טוב שבאתם הביתה!!! 

הנה כמה עצות שיעזרו לכם להיכנס לעניינים ולהצליח בקורס.

(1) הקורס כולל עשרה נושאים. לכל נושא יש תיקייה בגיטהאב.

**(2) כל הסטודנטים שקיבלו אישור ממזכירות המחלקה על הקלות מילואים, צריכים ללמוד רק את שמונת הנושאים הראשונים - בתיקיות 01 עד 08.**

(3) מומלץ ללמוד כל נושא מההקלטה במוודל, ולהיעזר לפי הצורך במצגת (slides.pdf) ובסיכום (text.pdf) שנמצאים בתיקייה בגיטהאב. 

(4) אחרי שלמדתם את הנושא, יש לפתור את המטלה השבועית, הנמצאת בקובץ homework.pdf בתיקייה בגיטהאב, ולשלוח לי בדואל לבדיקה. 

(5) לוח הזמנים הוא גמיש. מומלץ ללמוד נושא אחד ולפתור מטלה אחת בשבוע, אבל מותר גם ללמוד מהר יותר או לאט יותר בהתאם לאפשרויות שלכם.

(6) אחרי שסיימתם ללמוד **והגשתם את מטלות 1 עד 8,** יש לגשת לבחינה.
אתם רשאים לבחור בין שתי אפשרויות: 

א. בחינה בכתב יחד עם כולם. **בבחינה בכתב תהיה לכם בחירה, כך שלא תצטרכו לבחור שאלה על נושאים 9 ו-10.**

ב. הערכה חלופית - בחינה בעל-פה. הבחינה תתקיים באוניברסיטה, והחומר יכלול את הנושאים 1 עד 8.

בשני סוגי הבחינה, השאלות דומות למטלות. לכן, בכל מקרה, יש לגשת לבחינה רק לאחר שלמדתם והגשתם את המטלות.

בכל שאלה או בעיה במהלך הלימוד, פתרון המטלות, או ההכנה לבחינה, ניתן לפנות אליי בדואל, או לבוא לשעת הקבלה, או לתאם איתי פגישה אישית במועד אחר שנוח לכם.

## הבהרות

אם אתם רוצים בכל-זאת ללמוד את נושאים 9-10, אתם רשאים לעשות זאת. במבחן תוכלו לבחור, האם לפתור את כל 4 השאלות כמו כל הסטודנטים, או רק את 3 השאלות הראשונות.

להתראות

</div>
